हिन्दी-हिमाचली पहाड़ी भाषा का नाम सुनकर ही कुछ लोग विदक जाते हैं।
अगर इस मुद्दे पर दूसरे प्रदेशों के निवासियों को कोई तकलीफ हो तो भी समझ आती है ।
किंतु अपने ही प्रदेश की भाषा के प्रति लोगों की के मन की संकीर्णता समझ नहीं आती ।
पता नहीं ऐसा कर के क्या हासिल‌ होगा ।
अगर हम अपनी माता ( हिमाचली भाषा ) के नहीं हो सकते तो विमाता के कहाँ होगे  ।
ऐसा तो है नहीं कि हिमाचली पहाड़ी का पुराना अस्तित्व या कोई इतिहास है ही नहीं और ये नई - नई बनाई गई है ।
हिमाचली पहाड़ी भाषा के साथ यहां के स्थानीय लोगों का प्यार सदियों पुराना है।
हालांकि  सन 920 ई से पहले का साहित्य लिखित रूप में नहीं मिलता । 
जो कुछ मिलता भी है वो लोकगीतों और भजनों के रूप में पीढ़ी दर पीढ़ी चलता आ रहा है ।
शिलालेख / राजाओं के लिखे पत्र /संधिपत्र , चर्पट नाथ लिखित चरपट मंजरी इसके बाद के शुुरुआती लिखित सबूत हैं।
कहने का भाव ये है हिमाचल प्रदेश तो हाल ही में बना,
मगर हिमाचली भाषा तो पहले से बोली जा रही है।
लोग सदियों से ही इसके संग जी रहे हैं।
पहाड़ी भाषा का इतिहास हिन्दी साहित्य के आदिकाल ,‌जिसे सिद्ध चारण काल के नाम से भी जानते हैं,  से जुड़ा है।
उस समय में मात्र सिद्ध महात्मा ही लिखते थे , वो भी लोक भाषा में ।
जिसमें या‌ तो राजा रजबाड़ों की शान बघारता का इतिहास होता या फिर शावर मंत्रों का लेखन  ।
कहा जाता है कि जब गुरू गोरक्षनाथ अपने साथियों सहित जब चम्बा आए थे
तो चम्बा के गद्दी परिवार में जन्मे - पले और साधना में लीन चर्पट नाथ को अपना चेला बना लिया ।
ये बात दसवीं शताब्दी के शुरूआती दौर ( समय )की है 
आगे चल‌कर यही चर्पट नाथ चम्बा के राजा का गुरू भी बना और नौ प्रमुख नाथों के रूप में विख्यात हुआ 
शक्तिपीठ श्री ज्वाला देवी जी का मंदिर
माता ज्वाला देवी का मंदिर भी देश के 51 शक्तिपीठों में से एक है
जो कि हिमाचल प्रदेश के कांगड़ा जिले में शिवालिक पहाड़ियों के मध्य कालीधार पहाड़ी के बीचों बीच बसा हुआ है । 
महंगाई की मार
अरे बहन गीता! कहाँ से आ रही हो ?
मैं बाजार से आ रही हूँ शांति बहन।
अच्छा! और क्या भाव चल रहा है आज सब्जियों का ?
पूछो ही मत बहन। ऐसा लग रहा है सोना खरीद कर ला रही हूँ।
अच्छा! कीमत बहुत बढ़ गयी क्या ?
हाँ और क्या, तुम नहीं जानती ?
अरे बहन हमने पिछले हफ्ते ही सारी सब्जियाँ एक साथ खरीद ली थी।
सही कहा। आज तो जैसे सब्जियों की कीमतें आसमान छू रही हैं।
अब प्याज को ही ले लो 80 रुपए किलो मिल रहे हैं।
प्याज तो भला सस्ता हो ही नहीं रहा।
सब्जियों की बढ़ती कीमत के चलते मैं तो कभी कभी चटनी बनाती हूँ। 
इतनी महंगाई में पता नहीं कैसे ही गुज़ारा होगा।
बोल तो तुम सही ही रही हो शांति बहन।
बड़े तो समझते हैं पर बच्चों को समझाना मुश्किल है।
इस महंगाई के चलते अब हर दिन नई-नई सब्जियां कहाँ से लाएं।
बात तो एकदम सही कह रही हो गीता बहन, पर ऐसे हाल में अब हर रोज भी तो आलु नहीं खाए जाते न।
हाँ, मेरा तो आलु का नाम सुनते ही मन खराब होने लगता है।
पता नहीं कब हालात ठीक होंगे, 
कब इस मंहगाई की मार से पल्ला छूटेगा।
पर हम दोनों के सोचने से कब हालात सुधरने वाले हैं।
भगवान् ही जाने क्या होने वाला है।
ठीक है तो, गीता बहन कल मिलेंगी फिर। 
कल तुम भी अपनी गाय चराने लाना। 
तब सुख-दुःख लगाएंगी।
हाँ जी, ठीक है तो।
कल मिलती हैं।
मित्रों का वार्तालाप
हाँ जी! आप कैसे है?
मैं ठीक हूँ।
आजकल तो आप दिखाई ही नहीं देते।
आजकल मैं काम में बहुत व्यस्त हूँ।
इतने दिन कहाँ थे आप?
कल ही आपको याद कर रहा था।
मैं शिमला गया हुआ था।
हम सब मिलकर वहाँ जाएंगे।
परसों क्या है? परसों जो सकते हैं।
किस समय ?
10 बजे क्या ?
10 बजे मुझे और काम है।
तो 12 बजे जाएंगे।
ठीक जी।
आज बिलम्ब क्यों हुआ ?
प्रस्थान के समय मेरी गाड़ी खराब हो गई थी।
मैंने बड़ी देर तक प्रतीक्षा की।
क्षमा करें। मेरा काम ही समाप्त नहीं हुआ था।
उस दिन आप क्यों नहीं आए थे।
उस दिन तो मैं भूल ही गया था।
और सभी आए थे क्या ?
हाँ आप को छोड़कर सभी आए थे।
मेरी भी बड़ी इच्छा थी, पर नहीं आ सका।
कल आपको कई बार फोन किया, 
पर आपसे बात ही नहीं हो पाई।
हाँ, कल हमारे गाँव में बिजली नहीं थी,
 पूरे दिनभर बिजली नहीं आई। 
अतः फोन की बैटरी भी खत्म हो गई थी।
ओह, मैंने सोचा पिछली बात को लेकर नाराज होकर बात नहीं करना चाहते हो।
नहीं, नहीं। छोटी-छोटी बातों को लेकर भाईचारा नहीं छोड़ा करते।
अच्छा, बाकी तो ठीक है, पर यह बताओ हमारी परीक्षा कब तक हो सकती है।
मास्टर जी ने कहा था अगले महीने किसी भी दिन हो सकती है।
मुझे तो बहुत चिन्ता हो रही है।
मैंने अभी तक पढ़ाई भी पूरी नहीं की है। 
अरे मित्र, अपना भी वैसा ही हाल है।
घर में आजकल धान की कटाई चली हुई है।
पिता जी सुबह 5 बजे ही जगा कर खेत में ले जाते हैं।
पूरे दिनभर काम करते हैं और शाम 6 बजे बापिस आते हैं। 
खाना खाने के बाद  दिनभर की थकावट के कारण नींद आ जाती है और फिर पढ़ने का समय ही नहीं मिलता।
पढ़ाई न करने पर स्कूल में मास्टर भी बहुत पीटते हैं।
हाँ, अग्रेजी वाला मास्टर तो हद ही कर देता है। 
कक्षा में आता बाद में है और पीटने पहले ही शुरु हो जाता है।
लगता है रोज सुबह घर में पत्नी से झगड़ा कर के आता है।
पत्नी का गुस्सा भी हमारे ऊपर ही निकालता है।
मैंने तो कई बार सोचा भी कि इसकी शिकायत करूं पर क्या करें, 
गरीब और अच्छे बच्चों की सहायता भी करता है, 
यह सोच कर ही चुप बैठा हूँ।
हाँ दोस्त, गलती तो हमारी भी है।
हम न तो स्कूल में ध्यान से पढ़ते हैं और न ही घर में आकर किताब खोलते हैं।
अब उस बेचारे के पास तो कोई बूटी है नहीं कि उसे खिलाए और हमें सब कुछ याद रह जाए।
हमें घर में भी पढ़ने के लिए समय निकालना होगा। 
जब तक हम पढ़ेगे नहीं तब तक ऐसे ही काम करने पढ़ेगे। 
मेरा छोटा भाई पढ़ाई में होशियार है। 
उसे तो पिता जी भी काम करने के लिए नहीं कहते।
 वह हर बार अपनी कक्षा में पहले स्थान पर रहता है।
पिता जी को उसके ऊपर बड़ा गर्व है।
हाँ भाई, मेरी छोटी बहन भी लगातार सालों से अपनी कक्षा में पहले स्थान पर आ रही है। 
उसकी इस मेहनत के कारण पिता जी की पूरे स्कूल में अच्छी जान-पहचान है।
अब तो मैंने भी मन बना लिया है कि इस बार खूब मेहनत करूँगा और अच्छे नम्बर लेकर पास हूँगा।
क्योंकि सारी उम्र घर का यह भारी काम नहीं होता।
अगर पढ़ेंगे तभी आगे चलकर अपनी भी समाज में अच्छी इज्जत, मान होगा। 
अनपढ़ से तो कोई अपनी लड़की की शादी भी नहीं करवाता है।
ठीक है दोस्त. आज हम प्रण लेते हैं कि हम खूब पढ़ाई करेंगे और अपने मास्टर की हर बात को मानेंगे।
क्योंकि हम पढ़ेंगे, तभी तो देश आगे बढ़ेगा।
तो ठीक है, फिर मिलेंगे।
प्हाग बड़ा सगतीसाळी है
इक बंगाली था।
सैह् सप्पेओ पकड़ीकरी जीउणेओ चलान्दा था।
इक बरी सैह् इक सप्पेओ लोंदा है।
सप्पेओ सन्दुकड़िया च रखदा है।
हर ध्याड़ै सप्पे दा तमासा दसदा है, कने जीउणेओ चलान्दा है।
इक बरी बंगाली दुज्जे ग्रांएओ गेया।
तिसदी लाड़ी कने न्याणा बी कन्ने गये। सप्प सन्दुकड़िया च ही बन्द था।
पंज ध्याड़े होई गये। बंगाली नी आया।
सप्पे दा खाण बी नी था।
सैह् सन्दुकड़िया ते बाह्र जाणे दी कोस्त करना लग्गा।
सैह् भुक्खा था। ताईं तागत बी नी थी। चल्ली बी नी सकदा था।
उसी बेल्ला सन्दुकड़िया नेड़े इक मूषा/चूआ आया। तिन्नी सन्दुकड़िया जो दिक्खेया।
चूए सोच्चया सन्दुकड़िया च खाणे दा समान है।
सन्दुकड़िया च पोह्क्का पाणे दा तिन्नी बचार कित्ता।
तसदे परन्त सैह् पोह्क्का करी के अन्दर बड़ीय्या।
चूआ सप्पे दे मूंहे च ही बड़ीय्या। 
सप्प चूए जो खाईय्या कने तिसी पोह्क्का ते बाह्र आईय्या।
ओ.... सप्पे दा सोह्णा प्हाग! कने चूए दा माड़ा प्हाग!
प्रेरक प्रसंग -
रेल गड्डिया दिया निहाळ्पा च इक बजुर्ग रेल्ला दे स्टेशने पर बेई ने निक्की देई पोथिया पढ़ा दे थे।
ताह्ली उत्थु  रेल गड्डिया दिया निहाळ्पा च  बैठ्यो इक नोए ब्यात्ते जोड़े च उन्नी नोए जुआन्ने गलाया बाब्बा - 
तुहां इनां सुणियां सुणाईयां क्हाणियां, कथा जो पढ़ी ने कजो अपणा बगत गबादे हन।
इना ते तुहां जो क्या सिखणे जो मिलणा । 
जे पढ़णा ही है ता इण्डिया टुडे पढ़ा, अखवार पढ़ा।
होर भी भतेरियां चीज्जा हन जेड़ियां तुहां जो दुनियादारियां दियां गल्ला सिखांदियां हन।
तजुर्बा दिन्दियां हन उन्हां पढ़ा।
ताह्ली इक दम रेलगड्डी आई गेई।
जुआन अगले भित्ता ते कने बाबा पिछलेया भित्ता ते।
रेल गड्डिया च बोई गए।
रेलगड्डिया दे चलणे दिया थोड़ी देर परन्त जुआन्ने दे डडणे दी उआज आई।
कजो कि जुआन अप्पु ता गड्डिया च बोई गेया था पर लाड़ी थल्ले रेई गेई।
गड्डिया च नी गोई सकी।
ताह्ली बाब्बे गलाया - मुनुआ तें इण्डिया टुडे अखवार कने भतेरियां पोथियां पढ़ने दी बजाए जे रमैण पढ़ी हुन्दी ता तुज्जो पता होणा थिया कि राम्मै बणवास्सेओ जान्दे बगत रथ्था पर पैह्ले सीता जीओ गुआया था, उसदे बाद अप्पु गुथ्थे। 
तांई ता जे तु पैह्ले अपणिया लाड़िया जो रेलगड्डिया च गुआंदा उसदे परन्त अप्पु गुओंदा ता अज्ज तुज्जो कने ए गल नी हुन्दी।
साह्ड़ा सनातन धर्म कने साह्ड़े ग्रन्थ असां जो बडा किछ सखान्दे हन।
जेड़ी गल अहांजो ग्रन्थ कने सनातन धर्म सखान्दा है, सैह् अज्जे दियां पोथियां च नी।  
कांगड़ी से हिन्दी रूपान्तरण - 1
गाँव से आई हुई, दूरे के रिश्ते में मेरी देवरानी लगती लज्या से मिलने,
जब मैं अस्पताल पहुँची, तो डॉक्टर उसकी जांच कर रहे थे।
बाहर खड़ी हुई उसकी चचेरी सास ने मुझसे कहा कि मैं भी अन्दर जाऊँ।
वह चाहती थी कि लज्या की हालत के बारे में पूरी-पूरी जानकारी मिले।
उसका घरवाला साथ ही था पर (लेकिन) उसको बड़ा आलतू-फालतू बोलने की आदत है,
ऊपर से समझ भी उतनी सी ही है।
पिछली रात यह इनके साथ आई थी पर इतने से समय में ही,
जी भर कर बोर हो गई।
मैं उसकी बात मानकर अन्दर गई।
गाँव के रोगियों के मुकाबले में मेरा थोड़ा साफ-सुथरा पहनना-ओढ़ना और मुँह मुहावरा देखते हुए, सुनते हुए, लज्या की बीमारी की दुखदाई सच्चाई, डॉक्टर ने थोड़ी-थोड़ी सी मुझे समझाई।
उसके अनुसार, वह बहुत पहले से ठीक नहीं रह रही होगी।
अभी की हालत यह है कि दोनों गुर्दों में खराबी पड़ गई।
मन मनवाने के मुताविक साधारण जैसा उपचार घर में रह कर करते रहें, 
इनके लिए यही ठीक रहेगा। डॉक्टर ने यह सुझाब, लज्या के घरवाले की खराब हालत का अनुमान लगाते हुए की दिया होगा।......
पर मैं जानती थी कि यह आदमी इलाज करवा सकता है। 
नहर के काम पर पक्का बेलदार है।
जगह-जमीन भी काफी है।
इसलिए मैंने पूछा कि अब कोई गुंजाईश  है ही नहीं क्या ?
काँगड़ी से हिन्दी रूपान्तरण - 2
तब थोड़ा हौंसला बंधाते हुए बोला कि खून साफ करवाना पड़ेगा सप्ताह में दो बार।
फिर हो सके तो गुर्दा बदलवाने की सलाह किसी बड़े अस्पताल में लेकर देखना।
आज ही यहाँ से छुट्टी लेकर घर पहुँच जाओ, और कल सुबह चण्डीगढ़, पी.जी.आई. 
अस्पताल में ले जाओ इसे।
मैंने कहा। दोनों ने मेरी बात मंजूर की।
मैंने अपने पति को फोन किया कि इनके जाने के लिए गाड़ी का इन्तजाम कर दो।
लज्या को सीट पर बिठा रहे थे कि उसका पुत्र आ पहुँचा।
ताया जी क्या हुआ था माँ को ?
उसने समझा कि उसकी माँ ठीक होकर घर जा रही है।
इस के गुर्दे काम नहीं करते हैं। मेरे पति ने निकलती दाड़ी मूछ वाले कच्ची उम्र के 
लड़के की तरफ देखे बगैर बोले।
इस वजह  क्या होता है ?  उन्होंने उसे बाहों में ले लिया, पर जवाब नहीं दे सके।
शौचादि जाने में मुश्किल होती थोड़ी और कुछ नहीं होता।
लड़के के पिता ने कहा तो ऐसी उदासी में भी मेरे ओठों पर हँसी आ गई।
यह नादानगी ठीक है।  मैंने सोचा। 
आँखें मूंदी, लगभग सारा भार सास पर डाल कर बेहोश थी लज्या।
काँगड़ी से हिन्दी रूपान्तरण - 3
सीट पर टिके हुए उसके बाएं हाथ पर मैंने हाथ रखा तो जरा सी चेतन हुई वह।
इलाज जरा लम्बा चलेगा पर ठीक हो जाओगी तुम। घड़ी भर मेरी तरफ देखकर,
बिना हामी भरे आँखें मूंद ली उसने।
उस एक घड़ी मुझे वह, बड़ी सजग और सब कुछ जानती-बूझती लगी।
सच्च में यह लज्या इतनी सीधी नहीं है, जितनी दिखाई दे रही है।
मेरी तरफ उठी उसकी नजर, किसी सर्वज्ञानी तपस्वी के जैसे लगी मुझे।
बड़ी दुःखी होती हो तुम, इतनी-इतनी बातों को
खैर, सर्वज्ञानी है या तपस्विनी।
यह तो मैं नहीं जानता। पर सीधी-सच्ची बात कहने वाली हिम्मती औरत जरूर है।
क्या कह रहे हो ? कभी बोलते हुए तो मैंने सुना नहीं उसको।
बोलना तो छोड़ो अपने घरवाले की फालतू चबड़-चबड़ सुनते हुए, नजर उठाकर चुपचाप से एहसान मारते हुए भी नहीं देखा ? 
नारी मरती है आन्दोलनों के परपंच पढ़ते और सुनते हुए,
हिम्मत का अर्थ, जोर-जोर से बोलने, नाम को उछालने और बिना बातों के पतियों के नाक में दम देकर रखने तक सूख गया तेर लिए।
यह कुछ ज्यादा ही नाराज लगे तो मैंने नरम होकर पूछा - आपके मुताबिक हिम्मत क्या है, जरा सुनाना भला ? ...
काँगड़ी से हिन्दी रूपान्तरण - 4
एकदम ही, प्रवचन देने वाले की रंगत में आ गए - और स्वाभिमान अपना होना ही जब खतरे में हो,
तब किसी की मन्नत फिजूल है, विरोध स्वांग से (दिखावटी) रोना, कमजोरी है।
उस वक्त अपने हक में एक फैसला सुना देना होता है।
यही हिम्मत है।
लज्या ने सुनाया था ऐसा फैसला ?
मुझे लगा कुछ बात तो है।
हाँ! जब इसका विवाह हुआ, तो इसके ससुर को मरे हुए कई साल हो गए थे।
उन दिनों में प्रीतो, इसका चाचा-ससुर ही घर में प्रधान था। शरीर से हट्टा-कट्टा पर मन से कोमल-कमजोर।
कामुक इतना  कि गाँव में किसी लड़के की बारात में नहीं गया।
रात को छिप कर औरतों का गिद्दा (नृत्य) देखने के लालच के लिए।
सुन्दर- लड़का कुंवारा ऊपर से आधी जायदाद का मालिक भी।
इसकी सास, कभी देवर का हुक्का नहीं थी बुझने देती।
तू खैर नहीं जानती .........।
जानती हूँ! लम्बरदारिन चाची ने, दान्त से चद्दर काटते हुए, दिखाया था एक दिन कि लज्या का छोटा देवर प्रीतो का ही पुत्र है.......।
हाँ! लोग तो यही कहते हैं। क्या खबर सच्च ही कहते हों।
मरने से पहले पांच-छः साल इसका ससुर बिस्तर पर ही रहा।
काँगड़ी से हिन्दी रूपान्तरण - 5
तब घर, प्रीतो ही चलाता था।
बिजली की स्फूर्ति जैसे काम करता और बड़े चाव से करता था।
उसके बैलों की जोड़ी देखने, आस-पड़ोस के गाँव के लोग आते थे......।
पेड़ पर पत्तों की डालियों को काटने को चढ़ता था तो डाल पर बैठकर, 
पंचम स्वर मे झंझोटी (लम्बे स्वर वाला राग विशेष) छेड़ देता।
राह चलते हुए लोग सुनने खड़े हो जाते.....।
प्रीतो का गाना ज्यादा ही लम्बा था हो रहा।
प्रीतो तुम्हारी नजर में नग (बेकार) आदमी है?
नहीं। पर एक जिन्दगी बहुत बड़ी होती है।
आदमी उसके जीते जी, कई कुछ जी लेता है।
कई बार विरुद्ध लगती बातें भी।
हमारे-आपके अनुमानों, अनुभवों और फैसलों के घेरे अन्दर ही नहीं है जीवन,
बाहर भी होता है।
खैर बाहर ही ज्यादा होता हो।
आप लज्या की बात थे कर रहे?
मैंने फिर टोका।
हाँ, विवाह के करीब माह या डेढ़ माह बाद इस लज्या ने, 
हमारे पिता, तीन बुजुर्ग और गाँव के प्रधान को,
सांझ के समय अपने घर बुलाया।
काँगड़ी से हिन्दी रूपान्तरण - 6
पिता साल दो साल के लिए, यह किस्सा सिलसिलेबार माँ के आगे दोहराते थे.....।
कमरे में   बाण (रस्सी विशेष) के बुने हुए, दो आमने-सामने लगाई हुई चारपाईयों पर चद्दर विछाकर, सभी को मानपूर्वक बिठाया।
स्वयं, जमीन पर पड़े हुए भूसे के ऊपर बिछि हुई दरी पर, सास को लेकर बैठ गई।
भीतरी कमरे के खुलते दरवाजे पर ही खड़ा हुआ रह गया पति।
लज्या ने घूंघट हटाया और कमरे के बीचो-बीच खड़ी हो गई। 
थर-थर कांप रहा था उसका शरीर। पर आवाज एकदम बेपरवाह ।  आपकी 
हाजिरी (उपस्थिति) में मैं इस गाँव में वधू बनकर आई थी। यह लाया था।
(घरवाले की तरफ अंगुली करते हुए बोली) सेहरा बांधकर, ढोल-बाजों के साथ लाया था।
इस घर में दो मर्द हैं। एक आपके साथ बैठा हुआ है अधबूढ़ा (अधेड़),
मेरे घरवाले का चाचा, और दूसरा मेरा घरवाला।
मुझे बताया जाए कि मैं किसके साथ विवाह का धर्म निभाऊँ।
पागल हुई है बदजात। मुझे बताओ तो, क्या बात है।
दरवाजे पर खड़ा हुआ शेर गरजा।
तुम से बहुत बातें कर लीं। 
और बहुत कुछ तुम्हें बता लिया।
(सक्खती से रोकती हुई बोली) आज इनके साथ करने दो बात।
प्रधान की तरफ मुड़ी फिर - आपका हुक्म (आदेश) मानना है मैंने। 
पर रहना एक की होकर।
चाहे इस नामर्द की, चाहे इस जोरावर (ताकतवर)  की।
(घृणा से देखा प्रीतो को) पर रहूँगी मैं ऐसे कि एक के साथ रहते हुए,
दूसरा मुझे छूना तो दूर, तिरछी नजरों से देखेगा भी नहीं।
काँगड़ी से हिन्दी रूपान्तरण - 7
अपनी बात खत्म करके उसने मुँह पर घूंघट डाल लिया और दीवार के साथ पीठ लगा कर बैठ गई।
सास, चद्दर से मुँह ढक कर अन्दर घुस गई।
प्रधान सिपाहियों के साथ प्रीतो को बाहर ले गाय।
मुड़कर अन्दर आए तो प्रीतो ने अपनी पगड़ी वधू के पैरों पर रख दी।
सच्च में, ऐसा हुआ था ?
पर वे कई सालों से एक ही घर में इक्कट्ठे रह रहे थे।
हाँ! लज्या के साथ जो कुछ हुआ,
वह उसे मुद्दा बनाने की हालत में नहीं थी।
गरीब घर की बेटी थी।
ससुराल के घर में रहना था उसने।
पर अपनी शर्तों पर रहना था।
प्रकृति की रचना
दो दोस्त, राम और श्याम एक दिन बगीचे में गेंद से खेल रहे थे।
बगीचा बहुत हरा-भरा था, और उसी बगीचे में एक जामुन का पेड़ और एक तरबूज.....की बेल थी।
राम और श्याम बड़ी ही मस्ती में खेल रहे थे।
खेलते-खेलते राम ने गेंद को बहुत ऊँचा उछाल दिया।
उसके बाद उनकी गेंद न जाने कहाँ गुम हो गई, 
वे उसे ढूंढने में लग गए।
गेंद को ढूंढते-ढूंढते राम ने जमीन पर बिछी हुई तरबूज की बेल और एक जामुन के पेड़ को देखा।
जामुन के पेड़ पर खूब सारे काले-काले जामुन लगे हुए थे।
राम ने श्याम को आवाज लगाई और जामुन के गुच्छे दिखाने लगा।
राम ने श्याम से कहा- देखो श्याम कितने काले और मीठे जामुन लगे हैं,
पर हम तोड़ भी नहीं सकते।
कितना ऊँचा पेड़ है।
प्रकृति की भी खूव रचना है, छोटे से जामुन को तो इतने ऊँचे पेड़ पर लगा दिया, 
और बड़े से तरबूज को नीचे जमीन पर!
अचानक जामुन के पेड़ से एक जामुन टूटकर राम के सिर पर गिर गया।
राम छटाक से उछल पड़ा।
कितना अच्छा होता अगर जामुन जमीन पर लगे होते ?
श्याम चुपचाप खड़ा राम की बात सुनता रहा।
यह देखकर श्याम बोला, राम तुम एक छोटे से जामुन के सिर पर गिरने से उछल पड़े, अगर यही तरबूज होता तो क्या होता?
राम झट से बोला- फिर तो मेरा सिर ही फूट गया होता।
श्याम ने कहा - प्रकृति ने जो भी जैसे बनाया है वह अच्छा है,
हमें प्रकृति की रचना की निंदा नहीं करनी चाहिए।
उसे किसी प्रकार का दोष देना गलत है।
काँगड़ी से हिन्दी रूपान्तरण - 1
चार-पाँच दिन के बादलों के साथ बूंदा-बांदी के बाद आज सुहावनी धूप लगी।
सुबह की मीठी-मीठी गरमाहट में बरामदे में लगाई गई छोटी चारपाई पर बैठ कर अल्पाहार करने का आनन्द आ गया।
बाखड़ी भैंस (6-7 महीने पहले जिसने बच्चे को जन्म दिया हो) के गाढ़े दूध की खीर के साथ चपाती खाते हुए 
लड़के की आँख में कोई जैसे सूरज की पूरी-पूरी रोशनी उतर आई । 
जल्दी करो बच्चे नहा-धुलाकर तुम्हारी चाची के पास छोड़ना तुम्हें।
घड़ी-पल में कोई चार बार बोल बैठी तुम।
क्यों लगी हो इसके मगर।
क्यों छोड़ना है किसी के घर पर ।
मैंने दरिया पर जाना कपड़े धोने।
तब फिर मुड़कर, बच्चे का पिता, तो इसने अकेले कैसे रहना?
मैं कौन परदेश को जा रहा हूँ, मुझे छुट्टी है आज ।
परदेश को जाएं आपके पड़ोसी। आपने तो मेरे साथ चलना है।
अच्छा! कहती ऐसे है, जैसे कालेश्वर के मेले को जा रही है, कि साथ-साथ जाना।
उन बातों को तो आप जाने दो, (रहने दो) क्यों खीर का स्वाद बिगाड़ना।
असली बात यह है कि बच्चे के मूत्र वाले विछौने मैंने गौशाला की रस्सी पर लटकाए थे,
कई दिनों से, आज सुबह भिगो दिए निरमे में।
वे नहीं उठाए जा सकेंगे मुझसे। गठड़ी भर पहनने वाले कपड़े, वे अलग।
काँगड़ी से हिन्दी रूपान्तरण - 2 
गठड़ी भर पहनने वाले कपड़े थे तो विछौनों का मुहूर्त भी आज का ही था निकला हुआ ?
मुहूर्त तो नहीं था निकला हुआ पर आँगन में विवाह आया नजदीक।
मेहमान आदि इस घर में भी आएगा।
मैंने सोचा, छोटे बच्चों वाली कोई होगी, तो काम आएंगे।
सोचा तो जुआंड़ी (परस्पर काम करवाकर मदद करने वाली) तुम ने ठीक ही।
खा बैठा बच्चा। इसके हाथ-मुँह धुला कर छोड़ आओ।
पर सुनो, बापिस आकर कैसे लाओगी ?
तब भी आपने ही लाना जी। घण्टे-डेढ घण्टे में मैं धो लेने।
आप तब तक पैरों पर रेत दबा-दबा कर चने भूनने का पहाड़ बनाना।
झाड़ू की तीली ले चलो चिमनी बनाने के लिए।
फिर दरिया किनारो बैठकर पत्थरों को मारना पानी में, ठीक कहा न?
बहुत अच्छा कहा। बच्चा समझ रखा है तुमने मुझे।
वे तो आर्य आप हैं।
कभी बादल भरे हुए अम्बर में हाथी-घोड़े और कभी देवी-देवतों को देखते तो कभी तितलियों के पँखों पर कुछ ढूंढने लगते हो।
तुम्हें नहीं दिखाई दिये, कभी आसमान पर बनते-मिटते आकार?
तितलियों का पँख कभी छोटी उम्र में भी अपनी ओर नहीं खींचा?
काँगड़ी से हिन्दी रूपान्तरण - 3
मुझे बादल, बादल ही दिखाई देते हैं।
और छोटी थी तो भी इतनी कर सियानी (समझकार) मैं थी कि दिमाग जीने की तरफ लगाऊँ।
तुम विछौनों को भिगोने और धोने के काविल ही हो।
इन्हें धोए बगैर गृहस्थी नहीं चलती मियां जी, अब चलने की तैयारी करो।
दरिया पर गाँव की और भी चार-पाँच औरतें थीं। पास-पास ही बैठी हुई थीं।
ताकि बातचीत भी करती रह सकें।
सुफला भी उनके पास ही ढूंढ लिया, चपटा सा पत्थर।
रेत पर कुछ बच्चे भी थे लोट रहे ।
कुछ इनके होंगे और कुछ दरिया के ऊपर पड़ती घास वाली जगह में पशु चराने होंगे आये हुए। रेत से कुछ बनाने आदि का रुख नहीं किया उन्होंने।
यदि करते तो मैंने भी जुड़ जाना था।
बहुत ज्यादा मटमैले हो गए तो दरिया में नहाने जा घुसे।
मैं चलता-चलता दूर आ गया, बच्चों के साथ औरतों से।
इतने में क्रैं-क्रैं-क्रैं करता हुआ जलकाईयों (हँस-प्रजाति)  के झुण्ड के झुण्ड दरिया पर आ उतरे।
आँख झपकने की देर में दरिया सफेद हो गया।
अपनी लम्बी-लम्बी गर्दनों को बल देकर पँखों पर डाल कर ऐसी शान्त हो रहीं जलकांईयां कि कोई समझे ये बह रही हों पर कोई सत्तर-पचहत्तर गज दूर जाकर, 
काँगड़ी से हिन्दी रूपान्तरण - 4 
गाड़ी-मोटरों  की तरह मोड़ काटती हुईं, दूसरी तरफ के किनारे से लगती हुई ऊपर आईं तो मालूम हुआ कि तैर रही हैं।
कोई समझे थकान थीं उतार रहीं। पता नहीं किस देश से आई हैं ये मेहमान।
गर्दनों को सीधी कर के चेतन हुई पड़ी हैं। डुबकियाँ लगा-लगा कर मछलियाँ लगी हैं खाने तो समझा मैं कि थोड़ी देर पहले निढाल होकर ब्यौरा थीं ले रहीं गहराई का।
मैं दूर खड़ा था एक बच्चे को बुलाया और उसको कहा कि लाल दुपट्टे वाली औरत को बुला लाओ।
सुफला तेज-तेज आई होगी।
मेरे पास पहुँची तो उसकी छाती कलई करने वाले मटरूए की धोंकनीयों की तरह ऊपर-नीचे थी हुआ करती।  
मुझसे उसके सांसों का धीमा होना नहीं इंतजार हुआ।
यह देख तो, पहाड़ों की बर्फ की फाहें, दरिया की सैर को उतर आईं।
मुझे लगता कि तेरी मौसी के सफेद दूध से अक्षर उकेर दिये हों किसी ने पानी पर मेरे मन मन में एक के बाद एक उपमा थी आ रही।
पर मैं कुछ कहता कि सुफला तो ढिंढोरा ही लग पड़ी पीटने।
हे राम! (माथे पर दोनों हाथों से जोर से पीटकर) इसके लिए कपड़े धोती हुई बुला ली मैं।
जल जायें मरी ये जलकांईयाँ, बहुत देखी हैं मैंने।
वह क्रोधित और खीजकर मुड़ने लगी तो मैंने बाजू पकड़ लिया उसका, आगे होकर।
काँगड़ी से हिन्दी रूपान्तरण - 5 
छोड़ो मुझे! औरतें देख रही हैं।
सहज आपका जलकांई-राग नहीं सुना उन्होंने।
घर चलो। बच्चे को देखती हूँ मैं जाकर।
आपको तो दूसरे देश से आई हुई मैडमों को देख-देखकर हो गई तलल्ली।
मैंने बाजू छोड़ दी पर उसके पीछे गया नहीं।
रेत पर बैठ गया  (चौकड़ी) पद्मासन लगाकर।
काई बोले अब सालों बाद मेरा यही आसन हो गया पक्का।
जरा सा आगे तक जाकर, सुफला ने मुड़ कर देखा तो आक्रोश में चली आई।
आप हैं क्या कर रहे। चलना नहीं ?
कहाँ चलना ?
ओह अरे। घर चलना, और यहाँ लगाना डेरा?
घर वह होता है जहाँ कोई अपना हो।
मैं आपकी अपनी नहीं ?
तुम मेरे मन के झूले के झूमने में मरे साथ नहीं तो।
तब मैं बेगानी हो गई ?
जो आदमी सुख-दुःख नहीं बांट सके वह कैसा अपना ?
नहीं मैं मरा हूँ। मैंने नहीं बँटाया सुख-दुःख तो किसी ने नहीं बँटाया इस गाँव में।
काँगड़ी से हिन्दी रूपान्तरण - 6 
क्या नहीं किया मैंने ?
पिछले साल आपको टायफायड हुआ।
तवे की तरह गरम आपके माथे पर पट्टियां रखीं मैंने रात-रात भर जाग कर।
जितने दिन आपने खिचड़ी खाई मैंने भी वही खाया।
आपको नहीं डाला तो मजाल है कि स्वयं को भी चम्मच छुआया हो घी का।
मेरी बीमारी में जरा भर किया, यह जैसे एहसान कर रही थी,
मेरा मन इतना बुरा हुआ कि मैं कुछ बोलने की जगह आँखें मूंद ली ताकि यह  दिखे ही न मुझे।
पर इसे कोई समझे बंसवटी की चुड़ेल थी लिपट गई मुझे कंधे से पकड़कर झिंझोड़ दिया।
बात करो ?  क्या नहीं बाँटा मैंने?
रक्षाबन्धन-टीके पर आपकी बहन आती।
मैंने मायिके से आये सूट उसको दिये।
चार-चार सब्जियों के साथ रोटी खिलाई।
बाएं-दाहिने जहाँ से भी हुआ, माँग कर भी लाई पर खिलाया अच्छा ही।
मैंने धरती पर फैंकी गठड़ी उठा कर चलना ही ठीक समझा पर इतनी जोर से चिल्लाई सुफला कि औरतों के साथ बच्चे दौड़ते हुए चल आए।
चल क्यों पड़े। अभी और सुनो।
काँगड़ी से हिन्दी रूपान्तरण - 7 
आपकी माँ मरी। (मेरे आगे आ खड़ी हुई कमर पर हाथ रख कर)
मरी थी न माँ ?
मैंने सोलह दिन झंझट किया।
देवरानियों - जेठानियों से बढ़कर रोई।
पिंड श्राद्ध मैंने उसके लिए किए।
और कौन सा दुःख था तुम्हें (आपको), जो मैंने नहीं बाँटा।
चुर करो परमेश्वरी।
उड़ गईं तेरे शोर से।
कौन उड़ गईं ? 
जलकांईयां।
ऊपर-ऊपर उड़ती हुई जाती हैं झुण्ड के झुण्ड देखने लगा हर कोई।
और मैं हैरान हुआ नीला पानी देख कर, विलख-विलख कर रो पड़ा।
इतनी देर से जोर-जोर से बोलने की गर्मी से 
औरतों और बच्चों की शर्म से, 
मेरी आँखों से बहते आँसुओं को देखकर या क्या पता उड़ती जाती हुई जलकाईंयों को देखते हुए, सुफला तो जोर से रो पड़ी। 
कांगड़ी से हिन्दी रूपान्तरण - 1
सवेरे जल्दी ऊठी मैं, और चार छींटे मारे मुँह पर।
चूल्हे से राख निकाली और धनिये की क्यारीं में फैंक आई।
दरबाजे की आवाज  सुनकर पड़ोसी का मुर्गा भी जाग गया और लगा बांग देने।
कलियुग लगा है, अब मुर्गे नहीं जगाते भाई, अब हम जगाते मुर्गों को।
एक मेरी अकेली निःसहाय जिन्दगी और अठारह सौ मुश्किलें। 
एक तरफ चाय चढ़ाई (रख दी), दूसरी तरफ दूध उवालने रख दिया शाम का बचा हुआ।
क्या करें ननद प्रसूता (जच्चा) है उसे भोजन  (प्रसूता का विशेष भोजन) बनाना पड़ेगा।
चाय पी कर सब ऊठ बैठेंगे और फिर पड़ जाएगी भागदौड़।
किसी ने कार्यालय जाना है, किसी ने विद्यालय को, और सास-ससुर ने जाना नहीं कहीं पर. वे दोनों सबसे ज्यादा अधीर।
सभी को चाय देकर रिक्त हुई हूँ, अब गाय दूह लेती हूँ।
उठाया डोल और जा बैठी गाए के नीचे।
जैसे ही पानी के छींटे मारे थन पर लात मार दी उसने।
माथे पर लगी, डोल उछलकर गाए के गोबर पर पड़ा।
लग रहा है पड़ गई आफत फिर।
यह नहीं ठहरी, पिछले महीने ही तो टीका लगाया था, वह भी बछिया वाला।
हो गए आठ सौ रू. बर्वाद, और दुवारा पशु चिकित्सक से माथा मारना पड़ेगा, वह लग रहा है।
ससुर से कहती हूँ, वही जाएगा उसे लाने, बड़ा हबसी जैसा है वह।
मेरा तो उसका मुँह देखने को मन नहीं करता, पर करें क्या मजबूरी है।
दूध आदि भी तो चाहिए घर में।
कांगड़ी से हिन्दी रूपान्तरण -2
पिता जी, आज ऐसा करो आप अल्पाहार खाकर पशु चिकित्सालय का चक्कर काट आना (लगा आना)
काली बछिया आज मदकाल वाली हो गई दूसरी बार, तो इस बार दो टीके लगवाना।
टीले वाली बहन कह रही थी, उन्होंने दो टीके लगवाए थे तब गर्भवती हुई थी उनकी गाए।
बबलू के पिता जी, लो आप भी खा लो अल्पाहार और अपने समय पर निकल जाओ काम पर।
कपड़े अभी ही सम्भाल लो, फिर मुझे बबलू स्कूल के लिए तैयार करना है।
फिर मत पुकारते रहना, रजनी,
मेरा अधोवस्त्र कहाँ है,
मेरा तौलिया कहाँ है,
अपने आप भी कर लिया करो कुछ।
दुःखी हो गई हूँ मैं तुम सब से।
कभी-कभी दिल करता है, सिर में राख डालूं और सब छोड़-छाड़कर  भाग जाऊं।
लीना, तुम ऊठी नहीं अभी तक, चाय भी ठण्डी हो गई।
ऊठ बत्तमीज, कुछ तो शर्म कर। मां कब की पिस रही है, तुमसे चाय का घूंट नहीं जाता अन्दर।
ऊठ कॉलेज की बस छूट जाएगी, फिर जाना पड़ेगा किसी लड़के की बाईक पर पीछे बैठकर।
लोग बातें बनाते हैं और चुगलियां करते हैं वह अलग।
सब को रोटी-पानी करते मेरे दस कब बज जाते हैं, पता नहीं लगता। 
कांगड़ी से हिन्दी रूपान्तरण - 3 
अब सोचती हूँ अपने बारे में अतः मैं भी खा लेती हूँ दो निवाले।
ओह! कुत्ते को राटी डालना तो भूल गई। बैठा होगा वह भी जीभ निकालकर।
कालू आओ, आओ कालू, ले रे तू भी खा ले।
माँ, ऐसा करो, आपको चारपाई लगा देती हूँ बाहर धूप में, आप वहां कर लो टांगे सीधी।
चम्पा बेटी को भी वहीं बिठाती हूँ। दाई भी आकर वहां लड़का (बच्चा) नहला लेना तसले में और फिर मालिश आदि करके पालने में डाल देना।
दोनों लड़के को देखना और मैं बाकी काम निपटाती हूँ चाबल से पहले-पहले।
पता नहीं आजकल, इतने सारे कपड़े सब के लिए, मशीनें (वॉशिंग मशीन) भी लगी हुई हैं 
लेकिन फिर भी धो-धोकर नहीं समाप्त होते।
ये स्कूल की बर्दियां, इनका तो बुरा ही हाल, हाथों से ही धोने पड़ती, सर्फ इत्यादि सारे फेल (असफल) ये नहीं मशीन के बस की।
आज मौसम ठीक है, धूप भी ठीक चमकी है, रजाई आदि को भी धूप लगा लेती हूँ।
पुराना समय होता तो रोज रजाई-तलाई रस्सी पर टांगने पड़ती, अब चलो वह हरदिन वाली मुश्किल नहीं है।  
माँ, क्या करूँ चावल के साथ चने की दाल और खट्टा निकालकर बना दूं?
मदरा कल बनाऊंगी।
थोड़ा सा साग भी बना लूंगी, क्योंकि मन कर रहा है बड़ा भुज्जी को।
पिता जी के साथ चिकित्सक आ गया है लग रहा है, गौशाला में आवाज़ हुई। 
झटफट चाय के कप बनाती हूँ दो, ईलायची डालकर, काली ही बनाने पड़ेगी, दूध तो आज इन्होंने दिया नहीं। 
कांगड़ी से हिन्दी रूपान्तरण - 4
चलो आजकल तो फैसन है काली चाय का।
मैं कब से पुकार रही हूँ। चले आयो अब आप तीनों चावल खाने।
ननद (बेटी के लिए भी प्रयुक्त) ऐसा करो बच्चे को कमरे में सुलाकर आओ पालने में और तुम भी चढ़ आओ ऊपर वाले कमरे में।
अन्दर वाले कमरे में (वातानुकूलित कच्चा कमरा) अभी तक झाड़ू भी नहीं लगाया मैंने, घड़ीभर खाली समय नहीं मिला मुझे।
लो दीदी इस साग को चखो थोड़ा, अच्छा लगेगा आपको।
आईरन होता है इसमें, प्रसूता (जच्चा) की सेहत के लिए अच्छा होता है और इससे कोष्ठबद्धता भी दूर होती है।
हाँ-हाँ। 
सब खाकर रिक्त हुए (फ्रि), इन सभी ने अब मजे से चारपाईयां तोड़नी हैं, सुनीता तुम घिसो वर्तन।
माँ मेरी कहती थी, पढ़-लिख लो बेटी, नौकरी लग जाएगी तो ये आफतें जिन्दगी की कम हो जाएंगी।
लेकिन जल गई फूकने वाली मन्दबुद्धि, स्कूल को जाना मौत थी।
सारे वर्तन साफ करना आसान लेकिन  यह तैलीय (घी-तेल युक्त) कड़ाही मुश्किल।
चलो अब मैं भी घड़ी भर कर लेती हूँ आराम। 
चार बजे सभी ने चाय-चाय करते हुए ऊठ बैठना,फिर पिलाए अपनी जान सुनीता।
कल ही चावल का आटा पिसाया था।
आज लहुसन धनिया डालकर चावल की रोटियां बनाती हूँ मैं चाय के साथ।
पिता जी बज गए चार, ऊठो पी लो चाय।
कांगड़ी से हिन्दी रूपान्तरण - 5
बबलु के पापा, सुनना जी, इस रविवार को बाजार जाना है 
और खान-पीने का सामान लाना है, बहुत कुछ समाप्त हुआ है।
नये कपड़े भी आए हैं, वे भी एक-दो लेने हैं, शंभू चाचा के बेटे का विवाह भी है इस महीने।
इमाकड़ा भी नाचना है। 
इस बार जरूर रविवार को समय निकालना मेरे लिए, उन ढोलकवादकों मूर्खों के साथ मत बैठे रहना शराब पीने।
मेरा तो मन करता है किसी दिन जे.सी.बी. बुलानी (लानी) है और वह टियाला भी तोड़ देना है जहां पर सब बेकार बैठे रहते हैं।
कहती हुई तो बड़ी बुरी लगती हूँ आपको लेकिन बेटी भी व्याहनी है,
जुवान हो गई है कल को रिश्ते नहीं मिलेंगे, लोग कहेंगे बूढ़ा शराबी है।
जब तक जीवित हूँ, कर लो मौज तुम सारे।
मुझे दो मरने, फिर देखना, कितने बीस सौ होता है।
सब्जी तो गैस पर अच्छी बन जाती है लेकिन चपातियां तो पिता जी चूल्हे की ही मांगते हैं।
लीना चूल्हे की नहीं खाती, कहती है, राख लगी होती है।
क्या करें चार चूल्हे में पकानी पड़ती हैं, बाकी गैस पर।
यह तो शुक्र है शाम को गैस पर बना लेती हूँ खाना आजकल।